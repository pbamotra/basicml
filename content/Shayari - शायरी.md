---
title: शायरी
---
> जो वाकिफ़ कर दूँ खुरपेच सिलसिलों से तुझको, तो तुम कर्ज़दार ना हो जाओ मेरे, <br/>
> ज़िंदगी बोलते हो तुम जिसको ए साहिब, हमनें टूटे हुए दीयों की तरह बन्नी पे सजा रखी है। 
<hr/>

> काँच का बुरादा बनाकर हमने आँखों पे अपनी सजा दिया, उनको लगा के हम रोशन हो उठे, <br/>
> रोशन तो थीं आंखें, ना झपकी इस डर से, कि आंखें बंद कर लीं तो आप दिखना ना बंद हो जाओ।
<hr/>

> प्यार की हसरत की ज़द्दोज़हत में तुमने प्यार करना भूला दिया, <br/>
> अब बस एक ही हसरत है कि तुझे स्कूल के आखिरी बेंच पे मिलूं फिरसे प्यार करने के लिए।
<hr/>

> होती जो आंखें पाक तुम्हारी, तो समझ जाते कि लूटना सिर्फ तुम्हारा दिल था, <br/>
> अफसानो का ज़ोर ऐसा चला तुम्हारे दिल पर, कि हमारी गरीबीअत की नुमाइश भी बिक ना सकी। 
<hr/>

> कंधे ना होते उधार के बाज़ार में तो मरना भी जुर्म हो जाता, <br/>
> कर्ज़दार हूँ उनका जो संभाल लिये मुझको, वरना मर्ज़ में मुस्कुराना भी जुर्म हो जाता। 
<hr/>

> खत्त खोला खत्त में उनका पैग़ाम आया, थोड़ी कम परवाह क्यों नहीं करते हमारी, <br/>
> ये सुनके हमनें परवाह की बयालीस लीटर वाली बाल्टी उनपे गिरा दी। 
<hr/>

> सो जाओ आंखों के मोहल्ले में मचलते ए ख्वाबो, बुझ गए तो हमको ही कोसोगे, <br/>
> उनको क्या पड़ी है तुम्हारी, जो तुम्हारी गलियों में भी अनजान हुए फिरते हैं। 
<hr/>

> पन्नो की सूखी स्याही निशाँ है कि अरसों से तुम्हे याद कर रहे हैं, <br/>
> वरना आखों की नमी अभी भी सोच रही है कि कल की ही तो बात है। 
<hr/>

> दुनिया पूछती है हमसे कि बेटा क्या काम करते हो? <br/>
> जी हम जलते हुए घरों की इन्शुरन्स करते हैं। 
<hr/>

> ख्वाइशें ही ऐसी थीं कि आपसे ब्यान ना कर सके, <br/>
> आप ये सोचते रहे कि साला गूंगा तो नहीं। 
<hr/>

> चार इंच का फरक है, उनमें और हम में, <br/>
> हम चार इंच बड़े दिल वाले, वो चार इंच हाइट में ही छोटे हैं।
<hr/>

> ओढ़ लेता हूँ मुस्कराहट कभी हिम्मत करके, वरना हमारी चोटों के दीवाने तो बोहोत हैं, <br/>
> आईये कभी थोड़ा दिलदार होके बाज़ार में, इनको अपना सही खरीदार तो मिले। 
<hr/>

> किसने कहा है के रोना सिर्फ आँखों को ही आता है, <br/>
> दुआएं हमारे हाथों में छुप कर अक्सर मन हल्का कर लेती हैं।
<hr/>

> कितनी परवाह करते हो उनकी, पुछा किसी ने हमसे, <br/>
> उनके अश्क़ भी हमारी आखों में मेहफ़ूज़ रहते हैं, इतनी। 
<hr/>

> लोगों ने हाथ फैला के माँगा - रोटी, कपड़ा, मकान, और हमनें? -- नीयत! 
<hr/>

> सलामत रहे प्रीत मेरे ऐब न देख, <br/>
> जुड़ा जब से दिल तुझसे आईना भी नुक्स देख रहा है।
<hr/>

> बेकदर हो इसको हमने बहुत पहले ही अपना लिया था, <br/>
> मगर दिल उदास था तेरी नाकोशिश देख के। 
<hr/>

> लोग अच्छाई ढूंढते हैं और हम हैं ऐबों से भरपूर, <br/>
> इक बुराई हमारी ये भी है कि हम बिना सोचे निभा भी लेतें हैं।
<hr/>

> सूखी स्याही को नमी दे रहें हैं अश्क़ हमारे, <br/>
> उन्हें भुला भी दे ए-दिल-ए-नादान जिन्हें अल्फ़ाज़ों का मोल नहीं।
<hr/>

> मिलने आ जाओ ना किसी बहाने से तुम, <br/>
> उजड़े हुए दिल को बाहार में भी तेरी कमी है। 
<hr/>

> मज़हब की परिभाषा है प्यार का होना, <br/>
> प्यार का ना होना तोह खुदा को भी कबूल नहीं। 
<hr/>

> भूली हुई यादों को पलकों पे ही रखा करतें हैं हम, <br/>
> कभी बाहार ना हुई ज़िंदगी में तोह आँखों में भर लेंगे इन्हें।
<hr/>

>  हमारे अश्क़ आँखों की दहलीज़ नहीं लांघते कभी, <br/>
> ये भी तेरा ही कमाल है कि इनको हमारी गालों से मोहब्बत जो हो गयी। 
<hr/>

> ऐ बहारों हो सके तोह आ जाना उनके हिस्से किसी बहाने से तुम, <br/>
> जिन्होंने हमें भूलकर तेरी चाहत को सजा रखा है।
<hr/>

> उनकी फितरत जो जाननी चाही हमनें तोह पाया कि उनका तोह हर रंग ही निराला है। 
<hr/>

> फीके से हैं रंग तेरी जुदाई में, - दिल तोह उदास था ही तेरी बेरुखी देख के। 
<hr/>

> दिल-ए-नादान घायल नहीं था तेरे हुस्न-ए-रुखसार पे, <br/>
> सबब था खुद को खुद से रिहा करने का।
<hr/>

> पाक निगाहों ने बक्श दी रहमत ऐसी, <br/>
> अब आईना भी हममें अक्स ढूंढ़ता है। 
<hr/>

> रूठ के दुनिया से थामा था दामन तेरा, <br/>
> आशियाना हासिल हुआ फिर भी अफ़सुर्दगी का।





